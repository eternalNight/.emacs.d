《彖》
家人女正位乎内男正位乎外男女正天地之大义也家人有严君焉父母之谓也父父子子兄兄弟弟夫夫妇妇而家道正正家而天下定矣

《象》
风自火出家人君子以言有物而行有恒

闲有家志未变也
六二之吉顺以巽也
家人嗃々未失也妇子嘻嘻失家节也
富家大吉顺在位也
王假有家交相爱也
威如之吉反身之谓也