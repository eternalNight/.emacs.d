《彖》
需须也险在前也刚健而不陷其义不困穷矣需有孚光亨贞吉位乎天位以正中也利涉大川往有功也

《象》
云上于天需君子以饮食宴乐

需于郊不犯难行也利用恒无咎未失常也
需于沙衍在中也虽小有言以终吉也
需于泥灾在外也自我致寇敬慎不败也
需于血顺以听也
酒食贞吉以中正也
不速之客来敬之终吉虽不当位未大失也