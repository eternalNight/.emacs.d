《彖》
恒久也刚上而柔下雷风相与巽而动刚柔皆应恒恒亨无咎利贞久于其道也天地之道恒久而不已也利有攸往终则有始也日月得天而能久照四时变化而能久成圣人久于其道而天下化成观其所恒而天地万物之情可见矣

《象》
雷风恒君子以立不易方

浚恒之凶始求深也
九二悔亡能久中也
不恒其德无所容也
久非其位安得禽也
妇人贞吉从一而终也夫子制义从妇凶也
振恒在上大无功也