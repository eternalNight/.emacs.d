《彖》
睽火动而上泽动而下二女同居其志不同行说而丽乎明柔进而上行得中而应乎刚是以小事吉天地睽而其事同也男女睽而其志通也万物睽而其事类也睽之时用大矣哉

《象》
上火下泽睽君子以同而异

见恶人以辟咎也
遇主于巷未失道也
见舆曳位不当也无初有终遇刚也
交孚无咎志行也
厥宗噬肤往有庆也
遇雨之吉群疑亡也