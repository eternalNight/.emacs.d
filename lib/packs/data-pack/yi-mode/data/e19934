《彖》
咸感也柔上而刚下二气感应以相与止而说男下女是以亨利贞取女吉也天地感而万物化生圣人感人心而天下和平观其所感而天地万物之情可见矣

《象》
山上有泽咸君子以虚受人

咸其拇志在外也
虽凶居吉顺不害也
咸其股亦不处也志在随人所执下也
贞吉悔亡未感害也憧憧往来未光大也
咸其脢志末也
咸其辅颊舌滕口说也