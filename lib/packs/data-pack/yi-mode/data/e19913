《彖》
履柔履刚也说而应乎乾是以履虎尾不咥人亨刚中正履帝位而不疚光明也

《象》
上天下泽履君子以辨上下定民志

素履之往独行愿也
幽人贞吉中不自乱也
眇能视不足以有明也跛能履不足以与行也咥人之凶位不当也武人为于大君志刚也
愬愬终吉志行也
夬履贞厉位正当也
元吉在上大有庆也