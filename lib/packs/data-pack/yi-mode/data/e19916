《彖》
同人柔得位得中而应乎乾曰同人同人曰同人于野亨利涉大川乾行也文明以健中正而应君子正也唯君子为能通天下之志

《象》
天与火同人君子以类族辨物

出门同人又谁咎也
同人于宗吝道也
伏戎于莽敌刚也三岁不兴安行也
乘其墉义弗克也其吉则困而反则也
同人之先以中直也大师相遇言相克也
同人于郊志未得也