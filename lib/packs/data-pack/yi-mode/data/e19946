《彖》
夬决也刚决柔也健而说决而和扬于王庭柔乘五刚也孚号有厉其危乃光也告自邑不利即戎所尚乃穷也利有攸往刚长乃终也

《象》
泽上于天夬君子以施禄及下居德则忌

不胜而往咎也
有戎勿恤得中道也
君子夬夬终无咎也
其行次且位不当也闻言不信聪不明也
中行无咎中未光也
无号之凶终不可长也