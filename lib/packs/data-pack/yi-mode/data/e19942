《彖》
蹇难也险在前也见险而能止知矣哉蹇利西南往得中也不利东北其道穷也利见大人往有功也当位贞吉以正邦也蹇之时用大矣哉

《象》
山上有水蹇君子以反身修德

往蹇来誉宜待也
王臣蹇蹇终无尤也
往蹇来反内喜之也
往蹇来连当位实也
大蹇朋来以中节也
往蹇来硕志在内也利见大人以从贵也