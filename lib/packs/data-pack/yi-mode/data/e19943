《彖》
解险以动动而免乎险解解利西南往得众也其来复吉乃得中也有攸往夙吉往有功也天地解而雷雨作雷雨作而百果草木皆甲坼解之时大矣哉

《象》
雷雨作解君子以赦过宥罪

刚柔之际义无咎也
九二贞吉得中道也
负且乘亦可丑也自我致戎又谁咎也
解而拇未当位也
君子有解小人退也
公用射隼以解悖也