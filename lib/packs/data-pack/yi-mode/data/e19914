《彖》
泰小往大来吉亨则是天地交而万物通也上下交而其志同也内阳而外阴内健而外顺内君子而外小人君子道长小人道消也

《象》
天地交泰后以财成天地之道辅相天地之宜以左右民

拔茅征吉志在外也
包荒得尚于中行以光大也
无往不复天地际也
翩翩不富皆失实也不戒以孚中心愿也
以祉元吉中以行愿也
城复于隍其命乱也