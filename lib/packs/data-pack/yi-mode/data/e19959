《彖》
旅小亨柔得中乎外而顺乎刚止而丽乎明是以小亨旅贞吉也旅之时义大矣哉

《象》
山上有火旅君子以明慎用刑而不留狱

旅琐琐志穷灾也
得童仆贞终无尤也
旅焚其次亦以伤矣以旅与下其义丧也
旅于处未得位也得其资斧心未快也
终以誉命上逮也
以旅在上其义焚也丧牛于易终莫之闻也