《彖》
豫刚应而志行顺以动豫豫顺以动故天地如之而况建侯行师乎天地以顺动故日月不过而四时不忒圣人以顺动则刑罚清而民服豫之时义大矣哉

《象》
雷出地奋豫先王以作乐崇德殷荐之上帝以配祖考

初六鸣豫志穷凶也
不终日贞吉以中正也
盱豫不悔位不当也
由豫大有得志大行也
六五贞疾乘刚也恒不死中未亡也
冥豫在上何可长也