《彖》
革水火相息二女同居其志不相得曰革已日乃孚革而信之文明以说大亨以正革而当其悔乃亡天地革而四时成汤武革命顺乎天而应乎人革之时大矣哉

《象》
泽中有火革君子以治历明时

巩用黄牛不可以有为也
巳日革之行有嘉也
革言三就又何之矣
改命之吉信志也
大人虎变其文炳也
君子豹变其文蔚也小人革面顺以从君也