《彖》
小过小者过而亨也过以利贞与时行也柔得中是以小事吉也刚失位而不中是以不可大事也有飞鸟之象焉飞鸟遗之音不宜上宜下大吉上逆而下顺也

《象》
山上有雷小过君子以行过乎恭丧过乎哀用过乎俭

飞鸟以凶不可如何也
不及其君臣不可过也
从或戕之凶如何也
弗过遇之位不当也往厉必戒终不可长也
密云不雨已上也
弗遇过之已亢也