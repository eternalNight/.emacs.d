《彖》
讼上刚下险险而健讼讼有孚窒惕中吉刚来而得中也终凶讼不可成也利见大人尚中正也不利涉大川入于渊也

《象》
天与水违行讼君子以作事谋始

不永所事讼不可长也虽小有言其辩明也
不克讼归逋窜也自下讼上患至掇也
食旧德从上吉也
复即命渝安贞不失也
讼元吉以中正也
以讼受服亦不足敬也